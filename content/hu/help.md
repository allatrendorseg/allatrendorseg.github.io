---
title: Önkéntesség
omit_header_text: true
weight: 3
type: page
menu: main
---

Miben segíthetsz?

## CicaOtthon

Alapítványunk CicaOtthona a Budai Kisállatklinikán működik, Dr Hacco Oren jóvoltából, így cicáink közvetlen orvosi felügyelet alatt állnak.

Folyamatosan telt házzal működünk, az ország minden tájáról fogadunk bajba jutott állatokat, akiknek felgyógyulásukat, rehabilitációjukat követően keresünk felelős gazdákat.

A cicák gondozását önkénteseink végzik.

Az otthon előzetes egyeztetés után fogad látogatókat.

Mentettkéink gondozásában (etetés, takarítás, foglalkozás, játék a cicákkal), apróbb szerelési, javítási munkákban várunk itt leginkább segítséget.

**Helyszín:** [Budapest, Csárda u. 10, 1112 Hungary](https://www.google.com/maps/place/Budai+Kis%C3%A1llatklinika+Rendel%C5%91int%C3%A9zete/@47.4601847,19.0090975,17z/data=!3m1!4b1!4m5!3m4!1s0x4741dde8b4e67e71:0x6ab64ed305e20d1f!8m2!3d47.4602015!4d19.0112449)

{{< figure src="/images/cathome/cat_cow.jpg">}}

{{< figure src="/images/cathome/Klinika.jpg">}}

## Adománygyűjtés

Önkénteseink váltják egymást, így rövidebb időre is nagy szeretettel várunk!

Részletekről tájékozódj [FaceBook](https://www.facebook.com/allatrendorseg2013) oldalunkon vagy kérdezz róluk üzenetben!

**Gyakori helyszíneink:**

- [KÖKI Bevásárlóközpont](https://goo.gl/maps/LN1HAJdnbkcwuqHo9)
- [MOM Bevásárlóközpont](https://goo.gl/maps/yJKHDEwLaFPC3DKaA)
- [Asia Center](https://goo.gl/maps/3CKbBeMFaMtN5HSNA)

{{< figure src="/images/volunteering/adomanygyujtes_cut.jpg">}}

{{< figure src="/images/volunteering/adomanygyujtes.jpg">}}

## Ideiglenes Befogadás

Az ideiglenes befogadásnak fontos szerepe van az állatok örökbeadásának kimenetelében: míg mentettkénk megtanulja, mi az hogy kanapé, szeretet, család, játék, befogadója segít megismerni nekünk is a nála lévő cicát, kutyát.

Ezáltal örökbefogadáskor könnyebben tudjuk kiválasztani az ideális családot.

Emellett az ideiglenes befogadással segítessz nekünk is, hogy több állatot tudjunk megmenteni.

Ideiglenes befogadáskor a költségeket szervezetünk állja továbbra is (például orvosi ellátások, táp, alom, gyógyszerek), hogy befogadóinknak több ideje legyen arra, ami fontos: otthon, szeretet, tanítás megadására.

{{< figure src="/images/pexels-cathome.jpg">}}

## Szociális Média Karbantartása

Gazdikeresőink hirdetéseinek karbantartása illetve kontentek készítése (új posztok, képek, videók, leírások) hatalmas segítség számunkra, hiszen online jelenlétünk miatt tudunk megfelelő gazdit találni állatainknak.

Ha van marketinges / grafikus tudásod, vagy csak úgy érzed, szívesen lennél önkéntesünk otthonról is, [írj](../contact) nekünk bátran!

[TikTok](https://www.tiktok.com/@allatrendorsegalapitvany), [Instagram](https://www.instagram.com/allatrendorseg_alapitvany), [FaceBook](https://www.facebook.com/allatrendorseg2013) és [YouTube](https://www.youtube.com/@allatrendorsegalapitvany2841) accountjaink bármelyikéhez várunk segítséget!

{{< figure src="/images/fb.jpg">}}

## Egyéb Lehetőségek

- Segíthetsz a TNR (Befogás, Ivartalanítás, Elengedés) programban.
- Segíthetsz fuvarozásban, adományok begyűjtésében, állatok szállításában.
- Kereshetsz támogatókat, s helyet adománygyűjtő dobozunknak.
- Toborozhatsz tagokat, önkénteseket.
- Tolmácsolhatsz és fordíthatsz.
- Segíthetsz kitelepülések, rendezvények szervezésében.
- Utánajárhatsz a lakossági bejelentéseknek.
- Felveheted a kapcsolatot külföldi szervezetekkel.

{{< figure src="/images/sp_volunteer.jpg">}}
