---
weight: 1
omit_header_text: true
title: Hagyaték átadás
summary: Mi történik a háziállatokkal, ha gazdájuk már nem tud róluk gondoskodni?
---

*Mi történik a háziállatokkal, ha gazdájuk már nem tud róluk gondoskodni?*

Az Állatrendőrség Alapítvány új programja lehetőséget kínál arra, hogy a gazdik előre gondoskodjanak kedvenceik jövőjéről – akár életük végéig tartó biztonságot is nyújtva számukra.

### Miért fontos ez?

Magyarországon rengeteg otthonban él legalább egy kisállat, és sok esetben idős gazdik társai ők.

A felelős állattartás egyik alapelve, hogy a kedvenceink jólétéről végig, életük minden szakaszában gondoskodunk – még akkor is, ha mi magunk már nem leszünk képesek rá.
Betegség, kórházi kezelés vagy akár a gazdi halála is olyan helyzetet teremthet, amikor az állat ellátása megoldatlan marad.
Más országokban már bevett gyakorlat, hogy a gazdik előre rendelkeznek állataik jövőjéről, itthon azonban ez még kevésbé elterjedt.

Mivel az állatok jogilag „tárgynak” minősülnek, a hagyatéki eljárásban külön rendelkezni kell róluk, ami sokszor elmarad – így az állatok gyakran rokonokhoz, ismerősökhöz kerülnek, vagy sajnos menhelyre, ha egyáltalán befogadják őket.

### Az Állatrendőrség Alapítvány segítséget nyújt ebben a helyzetben

Az Alapítványunk által elindított ÖrökGazdi Program célja, hogy a gazdik előzetesen rendelkezzenek arról, mi történjen háziállataikkal, ha ők már nem tudnak gondoskodni róluk.
Lehetőség van arra, hogy szerződésben rögzítsük: amennyiben a gazdi egészségügyi okokból vagy halála miatt kiesik a szerepéből, Alapítványunk átveszi a kedvenc gondozását.

Az állatokat megvizsgáljuk, ellátjuk, és a lehető legjobb új otthont keressük számukra.

Idős vagy különösen nehezen elhelyezhető állatok esetén saját gondozásban maradhatnak, életük végéig biztonságban.

### Hogyan tudja ezt biztosítani?

Az Alapítvány és a gazdi közötti megállapodásban pontosan rögzítjük, hogy milyen esetekben lépünk be – legyen szó egészségügyi segítségről, elhelyezésről vagy hosszú távú gondozásról.

Cserébe a gazdi végrendeletében vagy adomány formájában támogatja az Alapítványt. Ez a hozzájárulás nem csak az adott állat jövőjét biztosítja, hanem segíti más bajba jutott állatok ellátását is.

### Fontos jogi lépés

Amennyiben biztosítani szeretné, hogy háziállata jó kezekbe kerüljön, kérjük, vegye fel a kapcsolatot ügyvéddel, és végrendeletében térjen ki erre.

A következő szöveg beillesztését ajánljuk:

„A halálom után a gondozásom alatt álló állatok elhelyezését és ellátását az
Állatrendőrség Alapítványra bízom.”

Mit nyújt az Alapítvány?

– Állatorvosi vizsgálat
– Szakszerű, szeretetteljes ellátás
– Új gazdi keresése az állat igényeihez mérten
– Élethosszig tartó gondozás, ha szükséges
– Minden beérkező támogatást közvetlenül az állatok jólétére fordítunk

Ha szeretné megtudni, hogyan csatlakozhat az ÖrökGazdi Programhoz, [keressen
minket](../contact.md) bizalommal!

Segítsen, hogy a szeretett társak akkor is biztonságban legyenek, ha a gazdi már
nincs velük!
